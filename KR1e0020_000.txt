# -*- mode: mandoku-view; -*-
#+TITLE: 春秋通義
#+DATE: 2015-08-24 22:12:58.862744
#+PROPERTY: ID KR1e0020
#+PROPERTY: BASEEDITION WYG    
#+PROPERTY: JUAN 提要
<pb:KR1e0020_WYG_000-1a>¶
欽定四庫全書　　　　經部五¶
　春秋通義　　　　　　春秋類¶
　　提要¶
　　　　(臣/)等謹案春秋通義一卷不著撰人名氏考¶
　　　　宋史藝文志蹇遵品王晢家安國邱葵皆有¶
　　　　春秋通義其書均佚不傳蹇氏王氏書各十¶
　　　　二卷家氏書二十四卷此本僅存一卷凡四¶
　　　　十八條編端冠以小序稱孔子之修春秋也¶
<pb:KR1e0020_WYG_000-1b>¶
　　　　因其舊文乘以新義正例筆之常事削之其¶
　　　　有繆戾乖刺然後從而正之别彚之曰特筆¶
　　　　而小序之後亦以特筆二字為標題蓋此卷¶
　　　　為通義中之一種但不知四家中為誰氏之¶
　　　　書耳然如星隕如雨一條公羊引不修春秋¶
　　　　曰隕星不及地尺而復君子修之曰星隕如¶
　　　　雨此特潤色舊文非闗褒貶以為特筆於義¶
　　　　不倫至華督有無君之心而後動於惡故先¶
<pb:KR1e0020_WYG_000-2a>¶
　　　　書殤公後書孔父傳有明文真特筆也而反¶
　　　　不及之亦屬挂漏至於謂春秋二百四十二¶
　　　　年而終之以獲麟明亂極必治而王者之迹¶
　　　　卒不熄則其説髙於諸家多矣乾隆四十六¶
　　　　年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
